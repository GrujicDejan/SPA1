Zadatak za samostalnu vežbu (lista listi)
Računarske učionice
Potrebno je napraviti klasu RacunarskeUcionice koja pamti podatke o učionicama i opremi u njima.

Primarna lista elemenata su samo učionice. One se čuvaju u jednostruko povezanoj listi. Za svaku učionicu se pamti boja zidova (što i jeste najvažniji podatak za računarsku učionicu) i lista opreme u njoj. Brojevi učionica se ne pamte u okviru klase, već se određuju implicitno na osnovu njihove pozicije u glavnoj listi i mogu se menjati u zavisnosti od dodavanja i izbacivanja učionica. Više učionica u listi mogu imati istu boju. Nove učionice se dodaju na kraj liste.

Komadi oprema se pamte u okviru pojedinačne učionice kao jednostruko povezana lista. Može biti više istih komada opreme. Za svaki komad opreme se pamti tip i kratak opis (npr. tip "monitor", opis "LG", tip "računar", opis "Dell2015", tip "stolica" opis "drvena", tip "klima", opis "na zidu"). Komadi opreme nisu jedinstveni, odnosno mogu se ponavljati u listi. Radi lakšeg traženja i ispisa, komadi opreme su u listi sortirani po tipu opreme.

Napravite metode za (i po potrebi pomoćne):

dodavanje nove učionice u listu učionica, prosledjuje se boja kao parametar.
dodavanje komada opreme (sa zadatim tipom i opisom) u učionicu sa prosleđenim brojem. Ako taj broj ne postoji, odustati od dodavanja. Vratiti podatak o uspešnosti dodavanja (boolean).
na osnovu parametara tip, opis, boja i n dodati novi komad opreme u n-tu učionicu sa zadatom bojom. Ako ne postoji takva učionica odustati.
ispisivanje svih komada opreme u učionicama zadate boje
prebrojati koliko opreme nekog tipa ima u svim učionicama zajedno
dodati komad opreme sa datim tipom i opisom u najprazniju učionicu
izbaciti jedan komad opreme datog tipa iz učionice zadate brojem.
izbaciti jedan komad opreme datog tipa i opisa iz bilo koje učionice učionice zadate bojom.
izbaciti svu opremu zadatog tipa iz učionice sa datim brojem
prebaciti svu opremu zatatog tipa iz učionice sa najviše opreme tog tipa u učionicu sa najmanje opreme tog tipa.
Napomena: neki od ovih metoda su veće težine nego što se očekuje na testu i samim tim su odlični za samostalno vežbanje.
